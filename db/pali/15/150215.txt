	[๕๘๔]     อถ    โข    โส    พฺรหฺมปาริสชฺโช    อายสฺมโต
มหาโมคฺคลฺลานสฺส  ภาสิตํ  อภินนฺทิตฺวา  อนุโมทิตฺวา  เยน  โส  พฺรหฺมา
เตนุปสงฺกมิ    อุปสงฺกมิตฺวา    ตํ    พฺรหฺมานํ   เอตทโวจ   อายสฺมา
มาริส มหาโมคฺคลฺลาโน เอวมาห
		เตวิชฺชา อิทฺธิปตฺตา จ     เจโตปริยายโกวิทา
		ขีณาสวา อรหนฺโต        พหู พุทฺธสฺส สาวกาติ ฯ
	[๕๘๕]   อิทมโวจ   โส   พฺรหฺมปาริสชฺโช   อตฺตมโน   จ  โส
พฺรหฺมา ตสฺส พฺรหฺมปาริสชฺชสฺส ภาสิตํ อภินนฺทีติ ฯ
			ฉฏฺฐํ ปมาทสุตฺตํ
	[๕๘๖]   สาวตฺถีนิทานํ   ฯ   เตน   โข   ปน  สมเยน  ภควา
ทิวาวิหารคโต  โหติ  ปฏิสลฺลีโน  ฯ  อถ  โข สุพฺรหฺมา จ ปจฺเจกพฺรหฺมา
สุทฺธาวาโส    จ    ปจฺเจกพฺรหฺมา    เยน    ภควา    เตนุปสงฺกมึสุ
อุปสงฺกมิตฺวา   ปจฺเจกํ   ทฺวารพาหํ   อุปนิสฺสาย   อฏฺฐํสุ  ฯ  อถ  โข
สุพฺรหฺมา    ปจฺเจกพฺรหฺมา    สุทฺธาวาสํ   ปจฺเจกพฺรหฺมานํ   เอตทโวจ
อกาโล    โข   ตาว   มาริส   ภควนฺตํ   ปยิรุปาสิตุํ   ทิวาวิหารคโต
ภควา  ปฏิสลฺลีโน  จ  อมุ  ๑  จ  พฺรหฺมโลโก  อิทฺโธ  เจว  ผีโต จ
พฺรหฺมา    จ   ตตฺถ   ปมาทวิหารํ   วิหรติ   อายาม   มาริส   เยน
โส    พฺรหฺมโลโก    เตนุปสงฺกมิสฺสาม   อุปสงฺกมิตฺวา   ตํ   พฺรหฺมานํ
สํเวเชยฺยามาติ   ฯ   เอวํ  มาริสาติ  โข  สุทฺธาวาโส  ปจฺเจกพฺรหฺมา
สุพฺรหฺมุโน    ปจฺเจกพฺรหฺมุโน   ปจฺจสฺโสสิ   ฯ   อถ   โข   สุพฺรหฺมา
#๑ ม. ยุ. อสุโก ฯ
