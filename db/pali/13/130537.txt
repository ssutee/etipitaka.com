ลิมฺปติ   ฯ   โส   อารามคโต   นิสีทติ   ปญฺญตฺเต   อาสเน   นิสชฺช
ปาเท  ปกฺขาเลติ  ฯ  น  จ  โส  ภวํ โคตโม ปาทมณฺฑนานุโยคมนุยุตฺโต
วิหรติ     ฯ     โส    ปาเท    ปกฺขาเลตฺวา    นิสีทติ    ปลฺลงฺกํ
อาภุชิตฺวา   อุชุํ   กายํ   ปณิธาย   ปริมุขํ  สตึ  อุปฏฺฐเปตฺวา  ฯ  โส
เนว    อตฺตพฺยาพาธาย   เจเตติ   น   ปรพฺยาพาธาย   เจเตติ   น
อุภยพฺยาพาธาย   เจเตติ  ฯ  อตฺตหิตํ  ปรหิตํ  อุภยหิตํ  สพฺพโลกหิตเมว
โส   ภวํ   โคตโม   จินฺเตนฺโต   นิสินฺโน  โหติ  ฯ  โส  อารามคโต
ปริสติ   ๑   ธมฺมํ   เทเสติ   น  ตํ  ปริสํ  อุสฺสาเทติ  น  ตํ  ปริสํ
อปสาเทติ    อญฺญทตฺถุํ    ธมฺมิยา    กถาย    ตํ   ปริสํ   สนฺทสฺเสติ
สมาทเปติ    สมุตฺเตเชติ    สมฺปหํเสติ   ฯ   อฏฺฐงฺคสมนฺนาคโต   โข
ปนสฺส   โภโต   โคตมสฺส   มุขโต   โฆโส   นิจฺฉรติ   วิสฺสฏฺโฐ   จ
วิญฺเญยฺโย   จ   มญฺชุ  จ  สวนีโย  จ  วินฺทุ  จ  อวิสารี  จ  คมฺภีโร
จ   นินฺนาที   จ  ฯ  ยถา  ปริสํ  โข  ปน  โส  ภวํ  โคตโม  สเรน
วิญฺญาเปติ   น   จสฺส   พหิทฺธา   ปริสาย   โฆโส   นิจฺฉรติ  ฯ  เต
เตน    โภตา   โคตเมน   ธมฺมิยา   กถาย   สนฺทสฺสิตา   สมาทปิตา
สมุตฺเตชิตา   สมฺปหํสิตา   อุฏฺฐายาสนา   ปกฺกมนฺติ   อวโลกยมานาเยว
อวิชหนฺตาภาเวน   ๒   อทฺทสาม   โข   มยํ  โภ  ตํ  ภวนฺตํ  โคตมํ
คจฺฉนฺตํ    อทฺทสาม   ฐิตํ   อทฺทสาม   อนฺตรฆรํ   ปวิสนฺตํ   อทฺทสาม
อนฺตรฆเร   นิสินฺนํ   ตุณฺหีภูตํ   อทฺทสาม  อนฺตรฆเร  ภุญฺชนฺตํ  อทฺทสาม
ภุตฺตาวึ   นิสินฺนํ   ตุณฺหีภูตํ   อทฺทสาม   ภุตฺตาวึ   อนุโมทนฺตํ  อทฺทสาม
#๑ ยุ. ปริสตึ ฯ   ๒ ยุ. อวิชหตฺตาภาเวน ฯ
