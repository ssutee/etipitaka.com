อนุสฺสาเวสฺสตีติ  ๑  ฯ  อายสฺมา  อานนฺโท  เอวมาห  นาหํ  อุสฺสหามิ๔
เถรสฺส   นามํ   คเหตุํ   ครุ   เม   เถโรติ   ฯ  ภควโต  เอตมตฺถํ
อาโรเจสุํ ฯ อนุชานามิ ภิกฺขเว โคตฺเตนปิ อนุสฺสาเวตุนฺติ ฯ
     [๑๔๐]  เตน  โข  ปน  สมเยน  อายสฺมโต  มหากสฺสปสฺส  เทฺว
อุปสมฺปทาเปกฺขา   โหนฺติ  ฯ  เต  วิวทนฺติ  อหํ  ปฐมํ  อุปสมฺปชฺชิสฺสามิ
อหํ      ปฐมํ     อุปสมฺปชฺชิสฺสามีติ     ฯ     ภควโต     เอตมตฺถํ
อาโรเจสุํ   ฯ  อนุชานามิ  ภิกฺขเว  เทฺว  เอกานุสฺสาวเน  กาตุนฺติ  ฯ
เตน    โข   ปน   สมเยน   สมฺพหุลานํ   เถรานํ   อุปสมฺปทาเปกฺขา
โหนฺติ    ฯ    เต    วิวทนฺติ    อหํ   ปฐมํ   อุปสมฺปชฺชิสฺสามิ   อหํ
ปฐมํ   อุปสมฺปชฺชิสฺสามีติ   ฯ   เถรา   เอวมาหํสุ  หนฺท  มยํ  อาวุโส
สพฺเพ  ว  เอกานุสฺสาวเน  กโรมาติ  ฯ  ภควโต เอตมตฺถํ อาโรเจสุํ ฯ
อนุชานามิ   ภิกฺขเว   เทฺว   ตโย   เอกานุสฺสาวเน  กาตุํ  ตญฺจ  โข
เอเกน อุปชฺฌาเยน น เตฺวว นานุปชฺฌาเยนาติ ฯ
     [๑๔๑]  เตน  โข  ปน  สมเยน  อายสฺมา กุมารกสฺสโป คพฺภวีโส
อุปสมฺปนฺโน   โหติ   ฯ   อถโข  อายสฺมโต  กุมารกสฺสปสฺส  เอตทโหสิ
ภควตา    ปญฺญตฺตํ    น   อูนวีสติวสฺโส   ปุคฺคโล   อุปสมฺปาเทตพฺโพติ
อหญฺจมฺหิ     คพฺภวีโส     อุปสมฺปนฺโน    อุปสมฺปนฺโน    นุ    โขมฺหิ
น   นุ   โข   อุปสมฺปนฺโนติ   ฯ   ภควโต   เอตมตฺถํ  อาโรเจสุํ  ฯ
ยํ   ภิกฺขเว   มาตุ   กุจฺฉิสฺมึ   ปฐมํ   จิตฺตํ   อุปฺปนฺนํ  ปฐมํ  วิญฺญาณํ
#๑ สี. ม. อนุสาเวสฺสตูติ ฯ
